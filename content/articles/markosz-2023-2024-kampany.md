---
title: "Márkosz elnökjelölt programja"
date: 2023-09-13T18:30:26+02:00
draft: false 
authors: ["Zoller András", "Tóth Ármin"]
heading: "választások"
summary: "Az iskolai élet egy új lendületet kap, ahogy a Márkosz és csapata által kidolgozott programterv színpadra lép. Az alábbiakban röviden összefoglaljuk az elképzeléseket és azokat a kezdeményezéseket, amelyek megújítják és felfrissítik az iskolai közösséget."
cover: "images/markosz-after.jpg"
images: ["images/markosz-after.jpg"]
katex: false 
---
## DT
A DT működését olyan szinten változtatnám meg, hogy a heti gyűléseket online tarthatnánk egy sokkal rugalmasabb időponttal dolgozva, illetve a képviselőket és a DT működését megpróbálnám közelebb hozni, hogy mégse legyen annyi külön működő szervezet

## Éjszaka a suliban
Ez egy visszatérő nagy kérdés, hogy megszervezhető program-e. De én hiszek benne, hogy ez (az általános iskolában, ahova jártam ez egy bevett hagyomány volt, tehát biztos megoldható) egy olyan program, amit, ha engedélyeznek, akkor egy szuper esemény lehet, amit természetesen rendesen meg kell tervezni.  

## Iskola újság
A SzigMa nevű iskolai újság felfuttatása/népszerűsítése, ahova akár képviselőket akár csak érdeklődőket is várunk szívesen cikk írásra.

## Rádió
Már tavaly karácsony idején is kipróbáltuk, hogy működik-e, és szerencsére nagyon sok pozitív visszajelzést kaptunk. Így szeretném bevezetni, hogy minden nagyszünetben a rádióban zenét játszunk le, ezzel is kicsit oldva a mindennapi tanulás fáradtságát. Természetesen karácsonykor, halloweenkor tematikus zenék mennének.

## Bulik
Attól függően, hogy mennyire sikeres a nyitóbuli, szervezhetnénk egy záróbulit is. Ha már megnyitottuk az évet, zárjuk is le rendesen!
Ha van rá igény, akkor szervezhetnénk egy iskolai halloweeni bulit is, ahol beöltözésre is lenne lehetőség (szervezhetnénk jelmezversenyt is). Természetesen ezt is sokszínű programokkal tarkítanánk, mint pl. a rémszoba versenyek stb…
Visszahozhatnánk akár a föntiek helyett, vagy azoktól függetlenül az álarcosbált, amit meg is reformálnánk.
Szintén ezek helyett vagy ezekkel ötvözve lehetne olyan bál/buli, ahova lehetőség szerint párokban lehetne jönni és bálkirályt/bálkirálynőt is választhatnánk.

## Pista Születik
A közkedvelt istvános tehetségkutató, amit szintén vissza szeretnék hozni.

## „Merch”
Igény esetén a szerveknek, amiknek az elnöke leszek egy közösen tervezett pólót csinálnánk, amivel mégiscsak valami exkluzivitást nyerne az, hogy valaki képviselő/DT-tag. Ha a tagok vagy bárki szeretné, akkor akár egy új istvános merch tervezését is szívesen elősegíteném.

## Klub
A klub kitakarítása, felújítása és valamilyen célra való felhasználása.

## Sportok
Az osztályok közötti foci- és kosármeccseken kívül szervezhetnénk röplabda versenyt és esetlegesen egyéni sportokban is versenyt, mint pl.: tollas, pingpong, amibe mindenki egyénileg képviselhetné az osztályát.
Ezeken kívül lenne egy nagyszabású foci kupa és igény esetén kosárlabdából vagy más sportokból is lehetne szervezni ilyet. Ez úgy működne, hogy előre meghatározott létszámú csapatok jelentkezhetnek, és rendesen megszerveznénk a csoportköröktől kezdve a döntőkig mindent.

## Híres istvánosok
Egy olyan egyszeri délutáni, vagy ha megoldható, akkor napközbeni program, ahova megpróbálnánk meghívni olyan volt istvános tanulókat, akik bármilyen térben nagyobb sikereket értek el/országos ismeretségre tettek szert. Azon kívül, hogy előadnak, lehetne egy kerekasztal-beszélgetés is.

## Osztályok közti verseny
Egy olyan, akár egész évben tartó versenysorozat, ahol az osztályok úgy mérkőznek meg egymással rengeteg különböző témában, hogy mindig egy versenyzőt indítanak. Így mindenki részt tud venni, és mindenki megtalálhatja azt a versenyszámot, amiben ő a legjobb, és képviselheti az osztályát. Ezeket a fordulókat villámversenyekként képzelem el, tehát simán egy-egy szünetben megoldható lenne.

## Mindenki véleménye számít!
A választás előtti napokban nagyon sok diáknál érdeklődtünk társaimmal, hogy milyen elvárásaik/ötleteik vannak a DT-vel vagy a képviselőkkel kapcsolatban. Ezt az elnökség alatt is szeretném folytatni, illetve folyamatosan elérhető vagyok mindenki számára, és az ötleteket/ véleményeket szívesen várom.  


_Köszönöm szépen a szavazatodat!_
{{<sign src="images/markosz-sign.svg" alt="Kanakaridisz Nikosz Márkosz aláírása">}}
{{<cite>}}
Kanakaridisz Nikosz Márkosz elnökjelölt
{{</cite>}}


---